---
layout: post
title: PhD pozice na NTNU
---

Několika kamarádům co tráví Erasmus na NTNU se zachtělo zde studovat i po dokončení jejich studií na domovské univerzitě (super příroda, lidi i univerzita). Tomáš podává přihlášku na Mgr obor, Marta se snaží dostat na PhD pozici a já jsem věci nechal plynout. Ale moje aktivita v laboratoři bezpečnosti ([NTNU Applied Cryptology Lab (NaCl)](http://www.item.ntnu.no/research/nacl/start)) se nějak projevila.

# Mám co nabídnout?

Bezpečnost IT je dnes tak velké téma, že se laboratoře mohou soustředit jen na nějaký výsek. V případě labu na FI ([CRoCS](https://www.fi.muni.cz/research/crocs/)) to jsou témata analýza kryptografických funkcí (statistické testování), zabezpečení bezdrátových senzorových sítí, usable security (jejda, já neumím pojmenovat Vlastin výzkum), šifrování disků a [mnoho dalšího](https://www.fi.muni.cz/research/crocs/).

Průnik s NaCl je rozhodně nenulový, ale to nepomáhá mému zaměření. Takže co se zde dělá: [Stig](https://www.ntnu.edu/employees/sfm) (hlavní Profesor labu) pracuje na protokolech, [Colin A. Boyd](https://www.ntnu.edu/employees/colinab) je více tradiční kryptograf skrze převážně asymetrickou kryptografii, poslední *hlava* labu [Danilo Gligoroski](https://www.ntnu.edu/employees/danilog) je zase zapálen do kódování, kvantové kryptografie, tedy asi nejvzdálenější zákoutí kryptografie, které nabízí moje perspektiva.

PhD studenti zde mají různé zájmy: teoretizování o možnostech malwaru (Herman a Illir), analýza a návrh kryptografických funkcí ([Britta](https://www.ntnu.edu/employees/britthal), to by mi bylo asi nejblíže, ale připadám si vedle ní jako pako, to by mé mužské ego nezvládlo). Dále [Håkon](https://www.ntnu.edu/employees/hakoja) umí asi vše, proto jsem stále nepochopil, co dělá. A pak je zde někdo, jehož jméno jsme si nezapamatoval a nejde ho dohledat na webu, ale zabýval se kvantovou kryptografií (přednášel nám Shorův algoritmus, to bylo hustý, ale zase něco, čemu nerozumím).

# Takže mám smůlu, nebo...?

Takže přímá cesta není, ale častější forma studia je skrze projekt s nějakou firmou, například přímo ve škole integrovaným [Sintefem](http://www.sintef.no/). Pro něj ve spolupráci s Danilem pracuje moje spolužačka Suela Kodra, která zde nastoupila na takovou Mgr pozici. Její výzkum je zaměřen na statickou analýzu kódu (Syntef produkuje dost zabugovanýho kódu, aby to potřebovali řešit), něco co mne od absolvování [Secure coding](https://is.muni.cz/predmet/fi/podzim2013/PA193) neuvěřitelně táhne. No a když jsem na jednom meetingu začal doplňovat zajímavosti na toto téma, tak zjistili, že mám o téma minimálně velký zájem. Takže se uvidí, jestli Suela bude pokračovat na PhD, nebo ne, ale možná bych se do skupinky mohl přidat taky.

Co vy na to?
