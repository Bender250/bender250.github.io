---
layout: post
title: Rindalsløa
---

Velikonoce vrcholí (27. -- 28. 3.), ale my (já, Marta, Tom a Sofie) nezahálíme na Moholtu (kdo by dělal úlohy) a vyrážíme na 5. chatu NTNUI -- [Rindalsløu](http://org.ntnu.no/koiene/koiene/koiene.php?k=rindalsloa&l=1).

Po puťáku už máme pocit, že nás nic nepřekvapí a tak je příprava na výlet dost laxní. Rindalsløa je jedna z chat v horách Trollheimen, takže ačkoliv už v Trondheimu sníh roztává, Tomáš si na výlet bere běžky. Ostatní běžky nemáme (cesta k chatě je jen 5 km), s Martou máme sněžnice.

![](https://raw.githubusercontent.com/Bender250/bender250.github.io/master/images/rindal/babovka.JPG)
*Nechybí běžná bábovka.*

Alespoň nějakým přípravám jsme s Tomem věnovali pozornost, o tom už jsem ale psal v příspěvku o [velikonocích](https://bender250.github.io/Velikonocni-pondeli/).

# Cesta

Busem jsme vyráželi odpoledne. Po cestě jsme jeli nějakou dobu kolem moře, které bylo hezky fotogenické, ale Tomáš (který měl foťák v busu, já zrcadlovku nechal v krosně v zavazadlovém prostoru) si zapomněl kartu, takže jsme se mu jen mohli vysmívat.

Po nějaké době jsme se vydali od moře a výhledy se změnili na horskou scenérii Trollheimenu v dáli a nějaké řeky, na které bych se rád projel podél nás. Po nějaké době si Marta vzpomněla, že místo poznává -- projeli jsme kolem zastávky na chatu [Telin](http://blog.amaterskelety.cz/subdom/blog/node/163).

S řidičem se tentokrát podařilo domluvit správné místo na zastavení, takže nás čekalo opravdu jen 5 km (s celkem slušným převýšením, ale po puťáku už jsme byli v tomto flegmatici).

Po kilometru na velké bahnité polňačce (kde jsme se Tomovi vysmívali, že tahá běžky) jsme se dostali ke stoupání po zasněžené cestě (vzhledem k prudkosti a neupravenosti jsme se stále vysmívali). Po nějaké době stoupání jsme se dostali k místu s krásným výhledem, takže jsme se šli kochat a koulovat.

![](https://raw.githubusercontent.com/Bender250/bender250.github.io/master/images/rindal/view.jpg)
*Tento výhled jsme si nenechali ujít.*

![](https://raw.githubusercontent.com/Bender250/bender250.github.io/master/images/rindal/skodolibost1.JPG)

![](https://raw.githubusercontent.com/Bender250/bender250.github.io/master/images/rindal/skodolibost2.JPG)

![](https://raw.githubusercontent.com/Bender250/bender250.github.io/master/images/rindal/skodolibost3.JPG)
*Sofie se po tomto naučila české slovo škodolibost, které jsme do Angličtiny nepřekládali.*

![](https://raw.githubusercontent.com/Bender250/bender250.github.io/master/images/rindal/track.JPG)
*Místo našeho výhledu a rozšlapaný sníh k němu -- cestou zpět jsme závodili, kdo doběhne první.*

Po dlouhé koulovačce jsme se západem slunce pokračovali s pochodem. Po cestě se objevovali stále lepší a lepší výhledy, ale ubývalo světla, takže jsme váhali, zda se můžeme kochat, nebo máme spěchat. Ale v Norsku se stmívá dlouho, takže jsme v pohodě došli k chatě s posledním šerem.

![](https://raw.githubusercontent.com/Bender250/bender250.github.io/master/images/rindal/cold.JPG)
*Sofii není v košili zima, seveřané jsou zvyklí.*

![](https://raw.githubusercontent.com/Bender250/bender250.github.io/master/images/rindal/rindal.JPG)
*Ani jsem si nevšiml, že fotím i holky :D.*

Rindalsløa nás naprosto fascinovala. Rozložení uvnitř je dost odlišné -- v hlavní místnosti jsou jen 2 postele kolem stolu (které jsou i lavičkami), zbylé postele jsou v půdičce nad vchodem (který je kvůli tomu pro mne nebezpečně nízký). S Tomem jsme to zabrali dole a holky jsme poslali do *tepla*, protože ta horní místa nebyla dělaná pro mne s délkou přes 1,9 m.

![](https://raw.githubusercontent.com/Bender250/bender250.github.io/master/images/rindal/rindal1.JPG)
*Nízký strop v předsíni.*

![](https://raw.githubusercontent.com/Bender250/bender250.github.io/master/images/rindal/rindal2.JPG)
*A schody k postelím nahoře.*

Večer jsme ochutnávali 3 úžasné buchty (já bábovku s broskvemi, Tom zelenou kiwi bábovku a Marta kakaovo-kokosové řezy s nějakou úžasnou náplní). Byť jsem byl nadšený, že to byla moje nejlepší bábovka, tak jsem byl těžkou konkurencí poražen :D. Kromě mlsání jsme připravili tradiční chutný *eintopf*.

Při čištění zubů venku jsme byli nadšení z úžasně čisté hvězdné oblohy. Sice nebyla polární záře, ale bylo to krásné klidné kochání se.

![](https://raw.githubusercontent.com/Bender250/bender250.github.io/master/images/rindal/stars.JPG)
*A schody k postelím nahoře.*

# Druhý den

![](https://raw.githubusercontent.com/Bender250/bender250.github.io/master/images/rindal/morning_rindal.JPG)

[Ráno jsme s Tomem hned po probuzení splnili českou tradici, čímž jsme potěšili Martu a překvapili Sofii.](](https://bender250.github.io/Velikonocni-pondeli/)). Po snídani jsme se vydali na výlet, Tom se rozhodl zužitkovat běžky. A jak byl sníh krásně ztvrdlý, tak si mohl skejtovat a všichni jsme mu tu volnost záviděli. Ale i bez běžek to bylo úžasné -- Trolheimen nabízí krásné výhledy a tak jsme se těšili za každý horizont, co zase uvidíme. Došli jsme až k jiné chatě, u které se klikatil potok, který tekl i přes cestu. Skútry jej v pohodě projížděly, nám se projít nechtělo a tak jsme u potoka zůstali načerpávat energii z krásného slunečného dne (to místo působilo fakt magicky).

![](https://raw.githubusercontent.com/Bender250/bender250.github.io/master/images/rindal/tom1.JPG)
*Tom si běžky pěkně užíval.*

![](https://raw.githubusercontent.com/Bender250/bender250.github.io/master/images/rindal/view2.jpg)

![](https://raw.githubusercontent.com/Bender250/bender250.github.io/master/images/rindal/view3.jpg)

![](https://raw.githubusercontent.com/Bender250/bender250.github.io/master/images/rindal/magic.JPG)
*Nějak mam prostě tuto fotku rád. Soused jede na výlet se psy.*

![](https://raw.githubusercontent.com/Bender250/bender250.github.io/master/images/rindal/klid1.JPG)

![](https://raw.githubusercontent.com/Bender250/bender250.github.io/master/images/rindal/klid2.JPG)
*Klid na sluníčku u vody (se sněhem).*

![](https://raw.githubusercontent.com/Bender250/bender250.github.io/master/images/rindal/klid3.JPG)
*... zrušen bojem.*

![](https://raw.githubusercontent.com/Bender250/bender250.github.io/master/images/rindal/tux.JPG)
*Sofie je tučňák.*

Bus jel docela brzy odpoledne, takže jsme dále nemířili a vydali se zpět balit. Ještě jsme si četli cabin book a našli jsme časté zmínky o myších, které zde všichni pojmenovávali Mustafa (myš je norsky mus). Některé kresby zachycovali hrobeček (když někdo neobrátil nějaký hrnec nebo kybl, tak do něj Mustafa spadl a umřel v něm).

![](https://raw.githubusercontent.com/Bender250/bender250.github.io/master/images/rindal/book1.JPG)
*My jsme se vyspali lépe.*

![](https://raw.githubusercontent.com/Bender250/bender250.github.io/master/images/rindal/book2.JPG)
*Norové se rodí s běžkami na nohou.*

![](https://raw.githubusercontent.com/Bender250/bender250.github.io/master/images/rindal/tom2.JPG)
*Tom si běžky pěkně užíval.*

Tom se rozhodl, že pojede i cestou dolů na běžkách, takže jsme mohli očekávat, že na nás bude čekat a možná se někde zabije :D. Chtěli jsme na nějakém pěkném místě udělat společnou fotku, Tomovi ale po nočním focení hvězdiček došly baterky a já mám samospoušť jen na 2 vteřiny, takže jsem si užil spoustu skákání. Výsledek dopadl nějak takto:

![](https://raw.githubusercontent.com/Bender250/bender250.github.io/master/images/rindal/superman.JPG)
*Už letím :D.*

Cestou jsme se ještě se Sofií snažili zpívat pochodové písničky (učili jsme ji Tři čuníci jdou), zatímco Tom kolem nás jednou za čas prosvištěl a překvapivě nepadal. Na pád jsme museli čekat až na úplný konec sněhu, kde musel zabrzdit a kvůli strmosti a rozšlapanosti sněhu se mu to nepodařilo :D.

Na bus jsme museli dojít dále, než kde nám zastavil v neděli, ale i tak jsme to stihli s předstihem. Při čekání jsme dojedli zásoby buchet a rozšířili tradici velikonoc i na pár Norek :D.

Pohodový a moc pěkný konec prázdnin.
